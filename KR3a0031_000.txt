# -*- mode: mandoku-view; -*-
#+TITLE: 二程外書
#+DATE: 2015-08-24 22:58:00.459209
#+PROPERTY: ID KR3a0031
#+PROPERTY: BASEEDITION WYG    
#+PROPERTY: JUAN 提要
<pb:KR3a0031_WYG_000-1a>¶
欽定四庫全書　　　　　子部一¶
　二程外書　　　　　　　儒家類¶
　　提要¶
　　　　(臣/)等謹案二程外書十二卷亦二程子門人¶
　　　　所記而朱子編次之成於乾道癸巳六月在¶
　　　　遺書之後五年後序稱遺書二十五篇皆諸¶
　　　　門人當時記録之全書足以正俗本紛更之¶
　　　　謬而於二先生之語則不能無所遺於是取¶
<pb:KR3a0031_WYG_000-1b>¶
　　　　諸人集録參伍相除得此十二篇以為外書¶
　　　　凡採朱光庭陳淵李參馮忠恕羅從彦王蘋¶
　　　　時紫芝七家所録又胡安國游酢家本及建¶
　　　　陽大全集印本三家又傳聞雜記自王氏麈¶
　　　　史至孔文仲疏凡一百五十二條均採附焉¶
　　　　其語皆遺書所未録故每卷悉以拾遺標目¶
　　　　其稱外書者則朱子自題所謂取之之雜或¶
　　　　不能審所自來其視前書學者尤當精擇審¶
<pb:KR3a0031_WYG_000-2a>¶
　　　　取者是也中間傳聞異辭頗不免於叢錯如¶
　　　　程氏學拾遺卷内以望道未見為望治道太¶
　　　　平一條黄震日抄謂恐於本文有増又時氏¶
　　　　本拾遺卷内以老子天地不仁萬物芻狗之¶
　　　　說為是一條震亦謂其說殊有可疑盖皆記¶
　　　　録既䌓自不免或失其本旨要其生平精語¶
　　　　亦多散見於其中故但分别存之而不能盡¶
　　　　廢如吕氏童蒙訓記伊川言僧家讀一卷經¶
<pb:KR3a0031_WYG_000-2b>¶
　　　　要一卷經道理受用儒者讀書都無用處一¶
　　　　條又明道至禪寺見趨進揖遜之盛嘆曰三¶
　　　　代威儀盡在是一條朱子語録嘗謂其記録¶
　　　　未精語意不圓而終以其言足以警切學者¶
　　　　故並収入傳聞雜記中無所刋削其編録之¶
　　意亦大畧可見矣乾隆四十六年十一月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 目錄
<pb:KR3a0031_WYG_000-3a>¶
欽定四庫全書¶
　二程外書目錄¶
　　卷一¶
　　　朱公掞録拾遺(朱光庭字公掞從二先生學元/祐中為給諫此篇本與師訓入)¶
　　　　(闗等篇相雜疑朱公自記所聞又抄諸人所/記以附其後今不可考特拾其遺如此云)¶
　　卷二¶
　　　朱公掞問學拾遺(本别為一篇而多與/前篇重複今已刪去)¶
　　卷三¶
<pb:KR3a0031_WYG_000-3b>¶
　　　陳氏本拾遺(延平陳淵字幾叟/楊文靖公門人)¶
　　卷四¶
　　　程氏學拾遺(李參錄參端伯之弟學於伊川先/生此書十卷其五卷乃劉質夫春)¶
　　　　(秋解其五卷雜有端/伯質夫入闗諸篇)¶
　　卷五¶
　　　馮氏本拾遺(汝州馮理字聖先學於伊川先生/自號東臯子其子忠恕字貫道學)¶
　　　　(於尹氏編此雜/有入闗等篇)¶
　　卷六¶
<pb:KR3a0031_WYG_000-4a>¶
　　　羅氏本拾遺(延平羅從彥字仲/素楊文靖公門人)¶
　　卷七¶
　　　胡氏本拾遺(胡文定公家本又有别本文其言/而每章冠以子曰字者今亦取其)¶
　　　　(不見於諸篇/者附於此)¶
　　卷八¶
　　　游氏本拾遺(游定夫察/院家本)¶
　　卷九¶
　　　春秋錄拾遺(呉人王蘋信伯學於伊川先/生集錄諸言春秋者為此篇)¶
<pb:KR3a0031_WYG_000-4b>¶
　　卷十¶
　　　大全集拾遺(建陽/印本)¶
　　卷十一¶
　　　時氏本拾遺(時紫芝所集號程子㣲言凡/二十五卷多改易本語者)¶
　　卷十二¶
　　　傳聞雜記　　(王氏麈史/發明義理)　(吕氏家塾記/酬酢事變)¶
　　　　(范公日記/上蔡語錄)　(朱公手帖/龜山語錄)　(邵氏見聞錄/庭聞藁錄)¶
　　　　(候子雅言/震澤語錄)　(涪陵記善/晁景迂集)　(和靖語錄/晁氏客語)¶
<pb:KR3a0031_WYG_000-5a>¶
　　　　(吕氏童䝉訓孔文雜志/汪端明記      仲疏)¶
<pb:KR3a0031_WYG_000-6a>¶
右程氏外書十二篇熹所序次可繕寫始熹序次程氏¶
遺書二十五篇皆諸門人當時記錄之全書足以正俗¶
本紛更之繆而於二先生之語則不能無所遺也於是¶
取諸集錄參伍相除得此十有二篇以為外書夫先生¶
之言非有精粗之異而兩書皆非一手所記其淺深工¶
拙又未可以一槩論其曰外書云者特以取之之雜或¶
不能審其所自來其視前書學者尤當精擇而審取之¶
耳乾道癸巳六月乙亥新安朱熹謹書¶
